Espandi Riduci  Il Signore ha nutrito il suo popolo con fiore di frumentoe lo ha saziato di miele dalla roccia. (Cf. Sal 80,17)Si dice il Gloria.  Signore Gesù Cristo,che nel mirabile sacramento dell’Eucaristiaci hai lasciato il memoriale della tua Pasqua,fa’ che adoriamo con viva fedeil santo mistero del tuo Corpo e del tuo Sangue,per sentire sempre in noi i benefici della redenzione.Tu sei Dio, e vivi e regni con Dio Padre. Oppure. Signore, che ci hai radunati intorno al tuo altareper offrirti il sacrificio della nuova alleanza,purifica i nostri cuori,perché alla cena dell’Agnellopossiamo pregustare la Pasqua eternadella Gerusalemme del cielo.Per il nostro Signore Gesù Cristo. Si dice il Credo.  Dal libro dell'ÈsodoEs 24,3-8 In quei giorni, Mosè andò a riferire al popolo tutte le parole del Signore e tutte le norme. Tutto il popolo rispose a una sola voce dicendo: «Tutti i comandamenti che il Signore ha dato, noi li eseguiremo!».Mosè scrisse tutte le parole del Signore. Si alzò di buon mattino ed eresse un altare ai piedi del monte, con dodici stele per le dodici tribù d'Israele. Incaricò alcuni giovani tra gli Israeliti di offrire olocausti e di sacrificare giovenchi come sacrifici di comunione, per il Signore.Mosè prese la metà del sangue e la mise in tanti catini e ne versò l'altra metà sull'altare. Quindi prese il libro dell'alleanza e lo lesse alla presenza del popolo. Dissero: «Quanto ha detto il Signore, lo eseguiremo e vi presteremo ascolto».Mosè prese il sangue e ne asperse il popolo, dicendo: «Ecco il sangue dell'alleanza che il Signore ha concluso con voi sulla base di tutte queste parole!». Parola di Dio. Dal Sal 115 (116)  R. Alzerò il calice della salvezza e invocherò il nome del Signore. Che cosa renderò al Signore,per tutti i benefici che mi ha fatto?Alzerò il calice della salvezzae invocherò il nome del Signore. R. Agli occhi del Signore è preziosala morte dei suoi fedeli.Io sono tuo servo, figlio della tua schiava:tu hai spezzato le mie catene. R. A te offrirò un sacrificio di ringraziamentoe invocherò il nome del Signore.Adempirò i miei voti al Signoredavanti a tutto il suo popolo. R.  Dalla lettera agli EbreiEb 9,11-15 Fratelli, Cristo è venuto come sommo sacerdote dei beni futuri, attraverso una tenda più grande e più perfetta, non costruita da mano d'uomo, cioè non appartenente a questa creazione. Egli entrò una volta per sempre nel santuario, non mediante il sangue di capri e di vitelli, ma in virtù del proprio sangue, ottenendo così una redenzione eterna.Infatti, se il sangue dei capri e dei vitelli e la cenere di una giovenca, sparsa su quelli che sono contaminati, li santificano purificandoli nella carne, quanto più il sangue di Cristo - il quale, mosso dallo Spirito eterno, offrì se stesso senza macchia a Dio - purificherà la nostra coscienza dalle opere di morte, perché serviamo al Dio vivente?Per questo egli è mediatore di un'alleanza nuova, perché, essendo intervenuta la sua morte in riscatto delle trasgressioni commesse sotto la prima alleanza, coloro che sono stati chiamati ricevano l'eredità eterna che era stata promessa. Parola di Dio.  SEQUENZA La sequenza è facoltativa e si può cantare o recitare anche nella forma breve, a cominciare dalla strofa: Ecce panis. Se la sequenza viene omessa, segue il CANTO AL VANGELO.      Alleluia, alleluia.Io sono il pane vivo, disceso dal cielo, dice il Signore.Se uno mangia di questo pane vivrà in eterno. (Gv 6,51)Alleluia.  Dal Vangelo secondo MarcoMc 14,12-16.22-26 Il primo giorno degli àzzimi, quando si immolava la Pasqua, i discepoli dissero a Gesù: «Dove vuoi che andiamo a preparare, perché tu possa mangiare la Pasqua?».Allora mandò due dei suoi discepoli, dicendo loro: «Andate in città e vi verrà incontro un uomo con una brocca d'acqua; seguitelo. Là dove entrerà, dite al padrone di casa: "Il Maestro dice: Dov'è la mia stanza, in cui io possa mangiare la Pasqua con i miei discepoli?". Egli vi mostrerà al piano superiore una grande sala, arredata e già pronta; lì preparate la cena per noi».I discepoli andarono e, entrati in città, trovarono come aveva detto loro e prepararono la Pasqua.Mentre mangiavano, prese il pane e recitò la benedizione, lo spezzò e lo diede loro, dicendo: «Prendete, questo è il mio corpo». Poi prese un calice e rese grazie, lo diede loro e ne bevvero tutti. E disse loro: «Questo è il mio sangue dell'alleanza, che è versato per molti. In verità io vi dico che non berrò mai più del frutto della vite fino al giorno in cui lo berrò nuovo, nel regno di Dio».Dopo aver cantato l'inno, uscirono verso il monte degli Ulivi. Parola del Signore. Concedi benigno alla tua Chiesa, o Signore,i doni dell’unità e della pace,misticamente significati nelle offerte che ti presentiamo.Per Cristo nostro Signore.  *B«Prendete, questo è il mio corpo. Questo è il mio sangue dell’alleanza», dice il Signore. Alleluia. (Mc 14,22.24) Donaci, o Signore,di godere pienamente della tua vita divina nel convito eterno,che ci hai fatto pregustarein questo sacramento del tuo Corpo e del tuo Sangue.Tu che vivi e regni nei secoli dei secoli.
